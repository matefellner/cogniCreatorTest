A kis sün egész nyáron gondozza a kiskertjét, és leginkább az óriási tökre büszke. Eljön az ősz, a
szüret napja. Levágja a tököt a száráról, talicskába teszi, hogy hazatolja. Csakhogy a talicska túl
nehéz: a sün megbotlik, a tök kiborul, és legurul a dombról. A sün utána ered, és a dombtetőn
dolgozó állatok is futni kezdenek, hogy segítsenek: a kisegér, a vakond, végül a fürge nyúl is. A
domb alján éles szikla áll. Épp utolérnék, amikor a tök nekicsattan a sziklának és darabokra törik.
Mindenki nyakig maszatos lesz. Előbb döbbent csend ül rájuk, aztán hatalmas nevetés tör ki,
ahogy meglátják egymás maszatos arcát. Felszedik a darabokat. A négy jó barát körbeülték a
sziklát, és jóízűen falatoznak. Meghívják az arra sétáló Medve-apót is.